<!DOCTYPE html>
<html lang="hu">
    <head>
        <meta charset="utf-8">
        <title>
            HTML elemek
        </title>
        <style type="text/css">
        body  { /*margin: 0px;*/ }
        #doboz { 
        position: absolute;
        left: 40px;
        top:  40px;
        background: #BFFFBF; /* zold */
        width: 250px;
        height: 150px;
        border: 1px; border-style: solid; 
        padding: 10px;
        overflow: visible;
        }
        </style>
    </head>
    <body>
        <div id="doboz">
            Bodor Béla válasza (Megy a juhász a gördeszkán. Irod., okt., sat.
            ÉS, 2007. október 26. 16.) szintén pontos és határozott. Nem a régi
            irodalom – kortárs irodalom fölcserélése irányában érdemes
            keresgélni, írja, mert az naivitás, hogy minél közelebb van korban
            egy szerző, annál jobban érthető. Bodor álláspontját a magam (a
            huszadik század második felének magyar irodalmát és kortárs
            irodalmat tanítok a kolozsvári Bölcsészkaron) tapasztalataival csak
            megerősíthetem: hiába, hogy a kortárs irodalom fogalkozik azzal,
            hogy hol és miben élünk, ettől éppoly távol vagyunk, mint bármi
            mástól. Kortársnak lenni saját korunkkal nem adottság, hanem kemény
            munka. „A mai iskola” – írja Bodor –, „vagy aránylag elviselhető
            hely, ahol az ember barátokat szerez és nem tanul semmit, vagy
            testet-lelket-szellemet nyomorító papagájképző, ahol a gyerekek azt
            sajátítják el, hogy a nekik feltett kérdésben megtalálják azt a
            formulát, amit már tanultak, és felidézzék az erre adandó helyes
            választ.” S ha ez így áll – és így áll az esetek elsöprő
            többségében –, azt gondolhatnánk, hogy mi sem egyszerűbb, mint ezen
            változtatni: demokráciában élünk, az iskola is demokratikus
            intézmény, a tanárnak is, a diáknak is megvannak az ésszerű jogai,
            ha meg nincsenek meg, akkor harcolja ki, és nyerni fog, mert ma már
            ez alkotmányban rögzített jogunk, szóval elég, ha a tanár
            felkészült és nyitott, elég, ha nem adja meg, hogy egy kérdésre mi
            az egyetlen jó válasz, a diák gondolkodik, utánanéz, és kész,
            mindenki jól járt. De itt jönnek be a tantervek, még inkább a
            homályos riogatás velük: hogy ezt meg ezt le kell darálni, nincs
            idő arra, hogy utánanézzenek, nincs idő arra, hogy a diákok
            keresgéljenek, esetleg rossz irányban, és kivárni, míg maguk jönnek
            rá a tévedésre, pláne nincs idő. A nadálynak két leánya van,
            addsza, addsza, ide az egyetlen helyes választ! Mire az egyetemre
            jutnak, a téves válaszokat megtoroló nyilvános megszégyenítés
            gyakorlatából kiindulva már nem mernek improvizálni, informálisan,
            a gondolkodás folyamatát jelző módon megszólalni. Gyakorlatilag
            tőmondatokban beszélik el a beléjük sulykolt társadalmi, esztétikai
            stb. előítéleteket. szöveg forrás: Selyem Zsuzsa, BEZÁRKÓZÁS AZ
            ANAKRONIZMUSBA, http://futyi.transindex.ro/?cikk=108, Bodor Béla,
            Megy a juhász gördeszkán
        </div>
    </body>
</html>
